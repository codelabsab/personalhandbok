# Personalhandboken 

## Välkommen till Code Labs!
I personalhandboken hittar du all information som gäller för dig som arbetar här. Vi hoppas att du ska trivas och känner dig välkommen här.

## Om Code Labs
2016 startades bolaget av två kollegor, tanken var att kunna jobba på en arbetsplats där flexibilitet, kreativitet, spännande och givande uppdrag ska genomsyra vardagen. 
Vi är specialister som brinner för DevOps och Cloud. 
Vi har kunder som Klarna, Mojang och Toptracer. Det som gör att kollegor stannar (vissa sen start) är gemenskapen och möjligheter till att utvecklas på många plan.

## Företagsinformation
**Adress**
Södra Kungsvägen 68, 181 32 Lidingö

**Telefonnummer växeln**
08-128 164 00

**Bolag**
Organisationsnummer: 559064-2442
Momsregistreringsnummer: SE559064244201

---

## Introduktionsplan
Alla nya medarbetare får en introduktionsplan. Den ska underlätta för att komma igång i arbetet och känna trygghet i teamet.

---

## Kultur
Genom att värdesätta innovation, kreativitet och genom att erbjuda utbildning, resurser samt inspirera varandra till utveckling, skapar vi tillsammans en god kultur. 
Vi tror på att skapa en arbetsmiljö där alla trivs och kan vara sig själva. 

## Kontor
Vi har ett kontor på Lidingö där man är varmt välkommen att hänga och jobba ifrån om tillfälle finns när man inte är ute hos kund. Där brukar vi passa på att ta lunch tillsammans och umgås!
Åtkomst till kod för kontor fås av närmaste chef. 

---

## Klädpolicy
Code Labs har en avslappnad klädkod, men vi förväntar oss att alla anställda klär sig på ett sätt som är lämpligt för deras arbetsmiljö. Kläder bör vara rena och välskötta. Undvik kläder med stötande budskap/ bilder, slitna kläder och jeans samt flipflops. 

---

## Kompetensutveckling
På Code Labs är vi måna om att ständigt utveckla och förbättra våra anställdas kompetens. Vi erbjuder möjligheter till intern och extern kompetensutveckling, såsom kurser, mässor, konferenser och workshops. Diskutera med din närmaste chef om vilka möjligheter som finns för din kompetensutveckling.

---

## Utvärdering & utveckling
Anställda genomgår regelbundna utvärderingar av sin arbetsprestation och får feedback från sina chefer. Utvärderingar är en möjlighet att diskutera din utveckling, sätta mål och identifiera områden för förbättring. Code Labs erbjuder också möjligheter till yrkesutveckling genom interna och externa utbildningar.

---

## Arbetstider
Normal arbetstid är 40 timmar per vecka, exklusive lunch. För konsulter ute hos kund regleras daglig arbetstid enligt kontrakt som föreligger mellan kund och konsult. Konsulter som är anställda av Code Labs som inte är kontrakterad av kund 100 % av arbetstiden ska stå till Code Labs’s förfogande och jobba internt den icke debiterbara tiden. Detsamma gäller i de fall då kunden har stängt andra dagar än Code Labs (exempelvis klämdagar).

---

## Övertid
Eventuellt arbete utöver den ordinarie arbetstiden enligt § 3 (Arbetstid) betraktas som övertid. Övertid kan komma att krävas för att möta projektkrav eller tidsfrister, och ska i sådana fall godkännas i förväg av närmaste chef eller ansvarig för uppdraget.
Ersättning för övertid utgår enligt följande som huvudregel:

* **Enkel övertid:** 1,5 x ordinarie timlön för övertidsarbete som utförs måndag–fredag fram till kl. 20.00.
* **Kvalificerad övertid:** 2 x ordinarie timlön för övertidsarbete efter kl. 20.00 samt under nätter, lördagar, söndagar eller helgdagar.

---

## Tidrapportering
Hela månadens tidrapport ska vara färdig den sista arbetsdagen i månaden, senast vid arbetsdagens slut. Görs på app.finflow.se internt där man rapporterar avvikelser.

---

## Semester
Semesteråret räknas från 1 april – 31 mars. Du har rätt till semester enligt ditt avtal. Semesteruttag ska ske kopplat till den verksamhet i vilken man arbetar. Exempelvis ska man som konsult i största möjliga mån vara ledig när kunden är ledig. 
Alla medarbetare ska ta ut minst 20 semesterdagar per semesterår. Överskjutande dagar kan sparas i max 5 år.

Om du som nyanställd inte hunnit tjäna in semesterdagar när semesterperioden infaller erbjuder Code Labs möjligheten att ta ut **förskottssemester**. 
Förskottssemester innebär i korthet att du får behålla ordinarie lön under 30 obetalda semesterdagar. Du får inget semestertillägg för dessa dagar. 
Förskottssemester är frivilligt att nyttja, och dagarna kan inte sparas till kommande år. Värdet av nyttjade förskottssemesterdagar ska återbetalas till Code Labs om du själv avslutar din anställning inom 5 år (avräknas på slutlönen). 
Avräkning får dock inte ske om du har blivit uppsagd på grund av arbetsbrist eller sjukdom.

---

## Sjukfrånvaro
Vid sjukdom eller vård av barn är det viktigt att du meddelar detta till kunden, din närmaste chef och rapporterar i app.finflow.se . Det behöver göras redan dag 1 vid sjukdom. Det går bra att göra sjukanmälan via telefon ( 08-128 164 00) eller mail till Code Labs: contact@codelabs.se 
Om du inte kan arbeta av annan anledning, hör av dig till närmaste chef. 

---

## Permission
Code Labs erbjuder alla medarbetare permission, dvs en dags ledighet utan löneavdrag, när nedan omständighet råder: 
* Nära anhörigs död 
* Nära anhörigs begravning 
* Nära anhörig blir svårt sjuk.

Som nära anhörig räknas make/maka, sambo, partner, förälder, barn, mor- far- och svärföräldrar.

---

## Tjänstledighet
Tjänstledighet innebär ledighet med löneavdrag. Ledigheten ska alltid begäras skriftligt, minst 3 månader före tänkt start. Denna form av ledighet kan i vissa fall vara garanterad i lag eller avtal (ex föräldraledighet och studieledighet). I övriga fall förbehåller sig Code Labs sig rätten att bevilja eller neka begäran om tjänstledighet.

---

## Lönepolicy
Lönen betalas ut den 25 innevarande månad.

## Löneväxling
Löneväxling innebär att den anställde tar delar av ett köp eller en avsättning direkt från sin bruttolön. Det kan endast göras efter godkännande från CFO. Code Labs erbjuder löneväxling för pensionsavsättning och sjukvårdsförsäkring.
I de fall en medarbetare önskar en annan modell av material/arbetsredskap såsom exempelvis mobiltelefon eller dator än de som ryms inom Code Labs policy kan medarbetaren efter överenskommelse med närmsta chef betala den överskjutande delen via nettoavdrag på lön. I dessa fall äger Code Labs materialet även om medarbetaren har bidragit till kostnaden. Nettolöneavdraget beräknas på kostnaden inklusive moms.

## Bruttolöneavdrag
Om konsulten behöver göra inköp som berör arbete, exempelvis telefon, dator, skrivbord m.m så finns möjlighet till bruttolöneavdrag. Alla inköp ska meddelas till Kami eller Tommy först för att godkännas.

## Utlägg
Alla inköp ska först godkännas av Kami eller Tommy. Kvitto på utlägg skickas till Kami eller Tommy för bokföring samt underlag till lön.

---

## Pension och försäkringar
Vi följer pensionsplan ITP 1.
För samtliga medarbetare görs en pensionsavsättning på 4,5 % av grundlönen. Utöver detta kan individuella anpassningar mellan medarbetare och arbetsgivare göras. Alla anställda medarbetare omfattas av pensions policyn från och med anställningens början. Pensionsavsättning utfaller på Code Labs även vid föräldraledighet, däremot inte vid längre tjänstledighet (tjänstledighet över 2 månader).
Pensionspolicy premier till tjänstepensionsförsäkringar innehållandes:
* Ålderspension & återbetalningsskydd 
* Familjepension 
* Premiebefrielse 
* Sjukförsäkring 
* TGL-tjänstegrupplivförsäkring 
* Olycksfallsförsäkring

---

## Hälso- och friskvård
Code Labs värnar om medarbetarnas hälsa och erbjuder därför alla anställda ett friskvårdsbidrag på upp till 5 000 kr per år. Friskvårdsbidraget kan användas för att bekosta aktiviteter som främjar fysisk och psykisk hälsa, till exempel medlemskap på gym, simning, yoga eller gruppträning.
Läs mer om vilka aktiviteter som godkäns; https://www.skatteverket.se/privat/skatter/arbeteochinkomst/formaner/personalvardmotionochfriskvard.4.7459477810df5bccdd4800014540.html 

Vårt förmånsblad: https://docs.google.com/document/d/1dGpjxK9EXiWzaiFLuz3oWr31Le5MvdfPyDJtr_z2SMk/edit?tab=t.0 
Hör av dig till HR- avdelningen för vidare frågor om friskvård. 

---

## Ersättning vid föräldraledighet
Den anställde har rätt till föräldralön om den anställde varit anställd i minst 12 månader. Föräldralönen ger den anställde 5000 kr i månaden under de första 6 månaderna av föräldraledigheten. Den anställde måste återgå till arbetet under en period av 6 månader efter att föräldraledigheten upphört för att det inte ska uppstå en skuld till bolaget för den utbetalda föräldralönen.

---

## Terminalglasögon
Om du som anställd på Code Labs behöver terminalglasögon för att utföra ditt arbete, bekostar Code Labs glasögonen inklusive synundersökning hos en optiker. Kontakta din närmaste chef för mer information om hur du går tillväga.

---

## Förmånsbilar
Den anställde har möjlighet till att ta en förmånsbil via leasing när den anställde har varit anställd i minst 12 månader på bolaget. Bilen beskattas då som en förmån. Skatten beror på förmånsvärdet för den bil som leasas och kan beräknas på skatteverkets hemsida. 
Den anställde står för alla bilens kostnader som försäkring, leasingavgifter och tillbehör via bruttolöneavdrag. Drivmedel samt tullavgifter som avser privata resor bekostas av den anställde. Skulle den anställde avsluta sin tjänst inom 12 månader efter att leasingen påbörjas så står den anställde för eventuell värdeminskning av bilen vid återlämning av bilen till leasingföretaget. Detta regleras som en skuld till företaget.

---

## Traktamente
Om du som anställd behöver resa i tjänsten kan du vara berättigad till traktamente. Traktamente är en ersättning för merkostnader som uppkommer i samband med tjänsteresor, exempelvis för måltider och logi. För mer information om traktamentsregler och hur du ansöker om traktamente, kontakta ekonomiavdelningen.

---

## Tips Policy
Code Labs uppmuntrar medarbetare att tipsa om potentiella rekryteringar eller uppdrag genom att erbjuda en bonus för framgångsrika tips. Om ditt tips leder till en anställning eller ett nytt uppdrag för företaget kan du bli belönad med en bonus. Kontakta HR-avdelningen för mer information om belopp och villkor.

---

## Sociala medier
Anställda är välkomna att använda sociala medier, men bör göra det ansvarsfullt och respektera företagets värderingar och sekretesspolicy. Dela inte konfidentiell information om företaget, kunder eller medarbetare på sociala medier. Försök att hålla en professionell ton och undvik att skada företagets rykte.

---

## Arbetsmiljö
Code Labs strävar efter att skapa en positiv och säker arbetsmiljö för alla anställda. Om du upplever diskriminering, trakasserier eller annan olämplig behandling, rapportera det omedelbart till din chef eller HR-avdelningen.

---

## Etiska riktlinjer
Code Labs är engagerade i att upprätthålla högsta etiska normer och väntar sig att anställda ska agera i enlighet med dessa normer. Detta innebär att uppträda ärligt, rättvist och med respekt för andra, samt att följa gällande lagar och regler. Eventuella överträdelser av dessa riktlinjer kan leda till disciplinära åtgärder, inklusive uppsägning.

---

## Alkohol & missbruk
Code Labs har en strikt policy gällande alkohol och droger. Anställda får inte vara påverkade av alkohol eller droger under arbetstid. Alkohol är endast tillåtet vid företagsevenemang där ledningen uttryckligen har godkänt dess konsumtion. Missbruk av alkohol eller droger kommer att leda till omedelbara åtgärder, inklusive uppsägning.

---

## Uppsägning & avsked
Code Labs förbehåller sig rätten att avsluta anställningsförhållanden på grundval av arbetsprestation, uppförande eller affärsbehov. Anställda måste också följa lagstadgade uppsägningstiden och avskeds klausuler.

---

## Konfidentiell information
Anställda har ofta tillgång till känslig och konfidentiell information om Code Labs, dess kunder och affärspartners. Det är viktigt att skydda sådan information och inte dela den med obehöriga. Vid avslutad anställning måste alla konfidentiella material återlämnas och inga kopior får behållas.

---

## Dataskydd
Code Labs följer gällande dataskyddslagstiftning och respekterar anställdas och kunders rätt till privatliv. Anställda måste följa företagets dataskyddspolicy och vidta nödvändiga åtgärder för att skydda personuppgifter.

---

## Intellektuell egendom
Allt arbete som skapas av anställda i samband med deras anställning hos Code Labs, inklusive patent, upphovsrätt och varumärken, anses vara Code Labs intellektuella egendom. Anställda får inte använda, kopiera eller distribuera sådant material utan uttryckligt tillstånd från företaget.

---

## Klagomål & problem
Om du har några klagomål, problem eller funderingar som rör din arbetsplats, vänligen ta upp dem med din närmaste chef eller HR-avdelningen. 
Code Labs värdesätter öppen kommunikation och kommer att göra sitt bästa för att lösa eventuella problem på ett rättvist och snabbt sätt.

---

## Policyändringar
Code Labs förbehåller sig rätten att ändra, uppdatera eller ersätta delar av denna företagsmanual när som helst och utan föregående meddelande. Anställda kommer att informeras om sådana ändringar och förväntas följa de uppdaterade riktlinjerna.

---

## Länkar
* **Code Labs hemsida:** https://www.codelabs.se/ 
* **Finflow tidrapportering:** https://app.finflow.se 
* **Friskvård- aktiviteter som inkluderas (Skatteverket):** https://www.skatteverket.se/privat/skatter/arbeteochinkomst/formaner/personalvardmotionochfriskvard.4.7459477810df5bccdd4800014540.html 

---

## Kontaktpersoner:
* **HR:** Angelica Törnros Gerami, angelica.tornros@codelabs.se 
* Kami Gerami, kami.gerami@codelabs.se 
* Tommy Malmqvist, tommy.malmqvist@codelabs.se
